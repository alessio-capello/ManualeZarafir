\documentclass[../manuale_main.tex]{subfiles}



\begin{document}



“Nightfall” è un Gioco Di Ruolo (GDR) che permette di creare e vivere una storia mediante l'interpretazione di un personaggio in un’ambientazione fantasy di qualsiasi tipo. Si tratta di un GDR cartaceo in cui i personaggi si sviluppano in una storia interamente descritta a voce dal master e dai giocatori. I giocatori sono coloro che si trovano ad agire all'interno di una narrazione primaria tramite azioni descritte verbalmente da loro stessi. Il Master è ideatore della trama principale dell'avventura a cui spetta l'approvazione delle scelte e azioni che vorrebbero compiere i giocatori.
In questo manuale le scelte dei personaggi e l'utilizzo di molte loro abilità è lasciato nella maggior parte dei casi a discrezione della fantasia del giocatore o del Master. Il fallimento o il successo di quest'ultime viene quindi deciso dal master o in base al tiro dei dadi.
“Nightfall”  non è solo la creazione di un GDR maggiormente incentrato sulla narrazione e interpreazione della storia, è la realizzazione del nostro sogno di scrivere un manuale che permettesse di realizzare il gioco di ruolo che abbiamo sempre desiderato: un  GDR semplice e fluido, dove tutto il mondo ruota intorno alla pura interpretazione dei giocatori e la narrazione è in mano alla fantasia del Master e dei giocatori, in cui la verosimiglianza si fonde con la magia del fantasy, dove non esistono livelli o classi predefinite ed ogni giocatore può creare il personaggio che desidera e caratterizzarlo come lo ha sempre immaginato. Un mondo in cui i personaggi non sono obbligatoriamente supereroi ma eroi che possono anche morire.
Il nostro obiettivo all'interno di questo manuale è di fornire un insieme di regole per gestire la maggior parte delle situazioni. Abbiamo deciso di non scendere nel dettaglio di ogni situazione per evitare di aumentare significativamente la quantità di regole, e correre il rischio di fermare più volte le sessioni  per la necessità di  consultare il manuale; rischiando inoltre di vincolare le decisioni non più al Master e giocatori, ma al manuale stesso.

Esempio di utilizzo di abilità:
supponiamo che un giocatore voglia far utilizzare al suo personaggio l’abilità  “Leadership” per rinvigorire i compagni, spaventati dall’enorme mostro che stanno affrontando. 
Il giocatore è incentivato a descrivere il modo in cui ciò avviene: può farlo suonando (o descrivendo di suonare) uno strumento, pronunciando parole epiche o ogni altra opzione che venga in mente al giocatore in quella situazione. Sarà il Master che, qualc'ora quell'azione possa compromettere la storia o eventi collegati, potrà riservarsi la possibilità di dire “Non puoi farlo" o legare la riuscita o meno dell'azione al tiro dei dadi. 
Questo breve esempio non è sufficiente a far comprendere in modo esaustivo il manuale, ma è una semplicissima introduzione al suo funzionamento e approccio.

\clearpage

\subsection{Terminologia}
Nel manuale viene fatto uso di alcuni termini specifici o abbreviazioni:
\begin{itemize}
\item \textbf{1D6} : Dado a 6 facce. Conseguentemente 3D6 vengono indicano “Tre dadi a 6 facce”.
\item \textbf{TDS} : Tiro di Simulazione. Il funzionamento è spiegato nel capitolo apposito del manuale.
\item \textbf{Turni e Round}: Turni e Round: le indicazioni temporali all'interno sono indicate come turni e round. 
Un turno è il momento di gioco di ogni giocatore (master compreso). 
Il round è l’insieme dei momenti di gioco di tutti i giocatori considerati una singola volta. 
Si considera concluso il round quando ogni giocatore (master compreso) ha effettuato il proprio turno. Un turno può essere in combattimento o di non combattimento. 
- Un turno, specialmente  in combattimento, dura circa una manciata di secondi, la durata del round dipende dal numero di soggetti coinvolti. Le azioni svolte nei propri turni all'interno di un singolo round sono in contemporanea o quasi con gli altri giocatori, salvo diversa indicazione del Master. 
- Nei turni di non combattimento, il master potrebbe decidere di dilatare la loro durata, aumentando quindi l'arco di tempo effettivo di tutte le modifiche espresse in numero di turni o round. 
In combattimento, durante il proprio turno, un giocatore potrà svolgere fino due azioni per volta. Un'azione d'attacco a scelta tra lanciare una magia o una mossa da combattimento e un’altra azione generica a scelta che non ricada nella prima categoria. 
Il master stabilirà la possibilità di eseguire tali azioni caso per caso, la riuscita di esse potrà essere arbitraria o tramite lancio dei dadi, a sua discrezione.
\end{itemize}


\end{document}